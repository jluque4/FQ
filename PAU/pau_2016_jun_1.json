[
  {
    "any": 2016,
    "convocatoria": "jun_1",
    "problema": "P1",
    "descripcio": "Òrbita circular d'una estrella al voltant d'un forat negre i càlcul de la velocitat i acceleració centrípeta.",
    "bloc": "Bloc 4 — Camp gravitatori i electromagnètic",
    "text": "P1) Un dels candidats a forat negre més pròxims a la Terra és A0620-00, que està situat a uns 3 500 anys llum. Es calcula que la massa d’aquest forat negre és de 2,2 × 10^31 kg. Encara que A0620-00 no és visible, s’ha detectat una estrella que descriu cercles amb un període orbital de 0,33 dies al voltant d’un lloc on no es detecta cap altre astre.\na) Deduïu la fórmula per a obtenir el radi d’una òrbita circular a partir de les magnituds proporcionades. Utilitzeu aquesta fórmula per a calcular el radi de l’òrbita de l’estrella que es mou al voltant d’A0620-00.\nb) Calculeu la velocitat lineal i l’acceleració centrípeta de l’estrella i representeu els dos vectors v i ac sobre una figura similar a la d’aquest problema.\nDada: G = 6,67 × 10–11 N·m²·kg–2.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "4-CG-400140004004"
  },

  {
    "any": 2016,
    "convocatoria": "jun_1",
    "problema": "P2",
    "descripcio": "Oscil·lacions de dues molles i representació de velocitat-temps.",
    "bloc": "Bloc 5 — Vibracions i ones",
    "text": "P2) Tenim dues molles idèntiques. Un objecte A de 100 g que penja d’una de les molles osciŀla amb un període d’1,00 s i amb una amplitud de 5,00 cm.\na) Volem que l’altra molla osciŀli amb la mateixa amplitud, però amb una freqüència doble que la de la molla de què penja l’objecte A. Quina massa hem de penjar a la segona molla?\nb) Els dos objectes es deixen anar des de l’extrem inferior de l’oscil·lació. Representeu en una gràfica velocitat-temps la velocitat de cadascun dels objectes quan oscil·len durant 2 s en les condicions descrites. En la gràfica heu d’indicar clarament les escales dels eixos, les magnituds i les unitats. Durant els 2 s representats en la gràfica, en quins moments la diferència de fase entre els dos objectes és de π radians?",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "5-VI-500650055512"
  },

  {
    "any": 2016,
    "convocatoria": "jun_1",
    "problema": "P3A",
    "descripcio": "Ultrasons emesos per ratpenats: longitud d’ona, període, fase i intensitat.",
    "bloc": "Bloc 5 — Vibracions i ones",
    "text": "P3) Els ratpenats emeten uns xiscles en forma d’ultrasons i utilitzen els ecos d’aquests ultrasons per a orientar-se i per a detectar obstacles i preses. Una espècie de ratpenats emet ultrasons amb una freqüència de 83,0 kHz quan caça mosquits.\na) Calculeu la longitud d’ona i el període dels ultrasons emesos per aquests ratpenats. Considereu un mosquit situat a 1,5000 m de l’orella dreta i a 1,5030 m de l’orella esquerra del ratpenat. Calculeu la diferència de fase en l’eco percebut per cada orella, provinent del mosquit.\nb) Quan el mosquit està més a prop, el ratpenat també podria utilitzar la diferència d’intensitats dels ecos. Calculeu el quocient d’intensitats sonores quan el mosquit està a 33 cm de l’orella dreta i a 34 cm de l’orella esquerra i expresseu en decibels la diferència de nivells d’intensitat sonora. Considereu que l’eco es propaga uniformement des del mosquit en totes les direccions de l’espai.\nDada: Velocitat dels ultrasons en l’aire = 340 m·s–1.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "5-ON-55095006551255025503"
  },

  {
    "any": 2016,
    "convocatoria": "jun_1",
    "problema": "P4A",
    "descripcio": "Acceleració i desviació d’electrons en un canó electrònic i en un camp elèctric perpendicular.",
    "bloc": "Bloc 4 — Camp gravitatori i electromagnètic",
    "text": "P4) Un canó electrònic que dispara electrons els accelera, mitjançant un camp elèctric uniforme generat per dues plaques metàl·liques (A i B), des del repòs fins a una velocitat de 2,00 × 10^6 m·s–1 (figura 1). Dins del canó, els electrons inicien el recorregut a la placa A i viatgen cap a la placa B, per on surten horitzontalment cap a la dreta per un petit orifici. Les dues plaques són paral·leles i estan separades per 4,00 cm.\na) Calculeu la diferència de potencial entre les dues plaques i indiqueu quina placa té el potencial més alt i quina té el potencial més baix. Dibuixeu la figura 1 i representeu-hi les línies de camp elèctric entre les dues plaques.\nb) Més endavant, els electrons passen entre dues altres plaques, que generen un camp elèctric uniforme de 500 N·C–1 vertical cap amunt (figura 2). Calculeu l’acceleració dels electrons quan estiguin sota l’acció d’aquest camp elèctric i les dues components de la velocitat en sortir del recinte on hi ha el camp elèctric.\nDades: |e| = 1,6 × 10–19 C. m_e = 9,11 × 10–31 kg. Nota: Considereu negligible el camp gravitatori.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "4-CE-4254425242514258"
  },

  {
    "any": 2016,
    "convocatoria": "jun_1",
    "problema": "P5A",
    "descripcio": "Efecte fotoelèctric: determinació de la constant de Planck i del treball d’extracció.",
    "bloc": "Bloc 6 — Física relativista, quàntica, nuclear i partícules",
    "text": "P5) Al laboratori es mesura l’energia cinètica màxima dels electrons emesos quan es fa incidir llum de freqüències diferents sobre una superfície metàl·lica. Els resultats obtinguts es mostren en la gràfica adjunta.\na) Determineu el valor de la constant de Planck a partir de la gràfica.\nb) Calculeu l’energia mínima d’extracció dels electrons (en eV).\nDada: 1 eV = 1,60 × 10–19 J.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "6-QM-625662506252"
  },

  {
    "any": 2016,
    "convocatoria": "jun_1",
    "problema": "P3B",
    "descripcio": "Equipotencials i línies de camp d’un dipol elèctric. Determinació de la càrrega.",
    "bloc": "Bloc 4 — Camp gravitatori i electromagnètic",
    "text": "P3) Un dipol està format per una càrrega positiva +q i una càrrega negativa –q, del mateix valor, separades per 1,00 cm. En la figura s’han representat les superfícies equipotencials amb la mateixa separació de potencials entre cada parell de línies consecutives. Sabem que en el punt P el potencial és de +10 V.\na) Reproduïu la figura i indiqueu els valors de potencial elèctric de cada una de les superfícies equipotencials que hi apareixen. Representeu-hi també, de manera aproximada, les línies de camp elèctric d’aquesta regió de l’espai.\nb) Calculeu el valor de les càrregues +q i –q.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "4-CE-42534257"
  },

  {
    "any": 2016,
    "convocatoria": "jun_1",
    "problema": "P4B",
    "descripcio": "Desintegracions β−, β+ i captura electrònica del potassi-40.",
    "bloc": "Bloc 6 — Física relativista, quàntica, nuclear i partícules",
    "text": "P4) El potassi 40 (40K) és un isòtop inestable. Es pot transformar en calci (Ca) mitjançant una desintegració β− o en argó (Ar) mitjançant una desintegració β+. El nombre atòmic del calci és 20.\na) Escriviu les equacions nuclears que corresponen a aquests processos, incloent-hi els neutrins i els antineutrins.\nb) També és possible que el potassi 40 capturi un electró de la seva escorça i emeti un fotó gamma de 1 460 MeV. Calculeu la longitud d’ona i la freqüència d’aquests raigs gamma. Calculeu també la disminució de la massa de l’àtom de potassi 40 deguda a l’energia que s’endú el fotó.\nDades: h = 6,63 × 10–34 J·s. |e| = 1,6 × 10–19 C. c = 3,00 × 10^8 m·s–1. 1 eV = 1,60 × 10–19 J.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "6-NU-6600625262576607"
  },

  {
    "any": 2016,
    "convocatoria": "jun_1",
    "problema": "P5B",
    "descripcio": "Camp magnètic en el centre d’una espira circular i sentit del corrent.",
    "bloc": "Bloc 4 — Camp gravitatori i electromagnètic",
    "text": "P5) Una espira magnètica es troba situada en el pla YZ, té un radi R = 5 cm i transporta un corrent de 10 A.\na) Calculeu el mòdul del camp magnètic en el centre de l’espira (en μT).\nb) Quin sentit ha de tenir el corrent elèctric que circula per l’espira perquè el camp magnètic en el centre vagi en el sentit positiu de l’eix x?\nDada: μ0 = 4π × 10−7 T·m·A–1.",
    "imatge_enunciat": "examens/2016_jun_1.pdf",
    "imatge_solucio": "examens/2016_jun_1_sol.pdf",
    "id": "4-CM-45084503"
  }
]
