# **Proves d’accés a la universitat**

## **Física — Camp gravitatori (2025)**

### **Nom i cognoms de l’estudiant:**

### **Qualificació**

| Problemes     | 1 | 2 | 3 | 4 | Suma | Qualificació final |
| ------------- | - | - | - | - | ---- | ------------------ |
| **Puntuació** |   |   |   |   |      |                    |

---

### **Criteris generals d’avaluació i qualificació**

1. Les respostes s’han d’ajustar estrictament a l’enunciat de la pregunta.
2. Es valora la claredat en l’exposició, ordre lògic, justificacions, ús correcte del llenguatge físic i contextualització segons l’enunciat.
3. L’alumnat ha de demostrar comprensió profunda del contingut i organitzar la resposta analitzant correctament les variables rellevants.
4. Totes les respostes s’han de **raonar i justificar**. Resultats sense explicació poden puntuar 0.
5. Un error no es penalitza dues vegades. Si un apartat depèn d’un resultat erroni previ, aquest no es penalitza de nou si el procediment és correcte.
6. Resolucions diferents però correctes s’han de valorar positivament.
7. **Errors d’unitats**: –0,25 punts en l’apartat corresponent.
8. **Errors de càlcul**: –0,25 punts en l’apartat corresponent.
9. Cal resoldre fins el **resultat final**, i no deixar només operacions plantejades.
10. Cal fer **substitució numèrica** en totes les expressions utilitzades.
11. Resultats amb **massa xifres significatives (>6)**: penalització de –0,1 punts.

---

### Cada problema conté **dos apartats**, cadascun valorat amb **1,25 punts**.

| A | Tema | Punts | Temps |
|:------|:------|:--------|:------------------|
| 1 | Conservació del moment angular | 2.5 | 20 min |
| 2 | Dinàmica orbital i velocitat orbital | 2.5 | 20 min |
| 3 | Dinàmica orbital i velocitat d’escapament | 2.5 | 20 min |
| 4 | Principi de superposició | 2.5 | 20 min |
| **TOTAL** | — | **10 punts** | **80 min**|

---

<div class="pagebreak"></div>

# **P1 — Conservació del moment angular en òrbites el·líptiques [2.5p]**

La sonda **Rosetta** va seguir una òrbita el·líptica molt allargada en la seva aproximació al cometa 67P. En un dels punts més llunyans de l’òrbita, la distància al cometa era $r_a = 32 \text{ km}$ i la velocitat en aquell punt era $v_a = 4.2 \text{ m/s}$. En el punt de màxima proximitat, la distància disminueix fins a $r_p = 10 \text{ km}$.

**a)** Dibuixeu esquemàticament l’òrbita indicant **periheli** i **afeli**, i calculeu la velocitat de Rosetta al periheli utilitzant exclusivament el **principi de conservació del moment angular**.

**b)** Expliqueu qualitativament si la velocitat de Rosetta és constant o variable al llarg de l’òrbita mitjançant la segona llei de Kepler, i raoneu en quin punt és màxima i en quin és mínima.

---

<div class="pagebreak"></div>

# **P2 — Dinàmica orbital i velocitat orbital [2.5p]**

L’agència espacial japonesa JAXA vol situar un satèl·lit científic en **òrbita circular** al voltant de Mart a una altura de $h = 450 \text{ km}$.

**Dades:**

* Radi de Mart: $R_M = 3390 \text{ km}$
* Massa de Mart: $M_M = 6.42\cdot 10^{23} \text{ kg}$

**a)** Deduïu l’expressió de la **velocitat orbital** d’un satèl·lit en òrbita circular utilitzant únicament els **principis físics fonamentals** aplicables al moviment circular i al camp gravitatori.
Apliqueu l’expressió per calcular la velocitat del satèl·lit.

**b)** A partir de l’expressió general de l’energia mecànica, deduïu l’expressió de l’**energia mecànica d’un satèl·lit en òrbita circular**.
Calculeu el valor numèric de l’energia mecànica per al satèl·lit descrit.

--- 

<div class="pagebreak"></div>

# **P3 — Dinàmica orbital i velocitat d’escapament [2.5p]**

La sonda **Juno** descriu una òrbita polar al voltant de Júpiter des del 5 de juliol de 2016. La missió té com a objectiu estudiar l’atmosfera, l’origen i l’estructura interna del planeta. Es considera que l’òrbita és **circular**, a una altura $h = 4300\ \text{ km}$ sobre la superfície de Júpiter.

**Dades:**

* Massa de Júpiter: $M_J = 1.90\times 10^{27}\ \text{ kg}$
* Radi de Júpiter: $R_J = 69911\ \text{ km}$
* Massa de la sonda Juno: $m = 3625\ \text{ kg}$
* Constant: $G = 6.67\times 10^{-11}\ \text{N·m}^2\text{/kg}^2 $

**a)** Calculeu **L’energia cinètica** de Juno mentre està en òrbita circular al voltant de Júpiter i el seu **període de rotació orbital**.

**b)** A partir del **principi de conservació de l’energia mecànica**, **deduïu l’expressió general de la velocitat d’escapament** des d’una distància arbitrària $r$ al centre de Júpiter. Calculeu la **velocitat d’escapament** des de l’òrbita on es troba Juno i determineu **quanta energia caldria comunicar a la sonda** perquè abandonés completament el camp gravitatori de Júpiter.

---

<div class="pagebreak"></div>

# **P4 — Principi de superposició [2.5p]**

Quatre estacions científiques han estat instal·lades a la superfície d’un petit asteroide. Cada estació conté un mòdul de:

* $m_1 = m_2 = m_3 = 150 \text{ kg}$
* $m_4 = 300 \text{ kg}$
* Constant: $G = 6.67\times 10^{-11}\ \text{N·m}^2\text{/kg}^2 $

Els quatre mòduls formen els vèrtexs d’un **quadrat de costat $L = 12 \text{ m}$**.

![Figura](md/square.png)

**a)** Determineu el **mòdul, la direcció i el sentit del camp gravitatori total** al centre del quadrat creat per les quatre masses, aplicant estrictament el **principi de superposició**.

**b)** Calculeu el **potencial gravitatori total** en aquest mateix punt.

---
