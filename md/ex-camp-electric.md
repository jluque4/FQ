# **Proves d’accés a la universitat**

## **Física — Camp Elèctric (2026)**

### **Nom i cognoms de l’estudiant:**

### **Qualificació**

| Problemes     | 1 | 2 | 3 | 4 | Qualificació |
| ------------- | - | - | - | - | ------------ |
| **Puntuació** |   |   |   |   |              |

---

### **Criteris generals d’avaluació i qualificació**

1. Les respostes s’han d’ajustar estrictament a l’enunciat de la pregunta.
2. Es valora la claredat en l’exposició, ordre lògic, justificacions, ús correcte del llenguatge físic i contextualització segons l’enunciat.
3. L’alumnat ha de demostrar comprensió profunda del contingut i organitzar la resposta analitzant correctament les variables rellevants.
4. Totes les respostes s’han de **raonar i justificar**. Resultats sense explicació poden puntuar 0.
5. Un error no es penalitza dues vegades. Si un apartat depèn d’un resultat erroni previ, aquest no es penalitza de nou si el procediment és correcte.
6. Resolucions diferents però correctes s’han de valorar positivament.
7. **Errors d’unitats**: –0,25 punts en l’apartat corresponent.
8. **Errors de càlcul**: –0,25 punts en l’apartat corresponent.
9. Cal resoldre fins el **resultat final**, i no deixar només operacions plantejades.
10. Cal fer **substitució numèrica** en totes les expressions utilitzades.
11. Resultats amb **massa xifres significatives (>6)**: penalització de –0,1 punts.

---

### Cada problema conté **dos apartats**, cadascun valorat amb **1,25 punts**.

| A | Tema | Punts | Temps |
|:------|:------|:--------|:------------------|
| 1 | Camp i potencial d’un dipol elèctric | 2.5 | 20 min |
| 2 | Superposició de camps, V i W | 2.5 | 20 min |
| 3 | Càrrega en un camp elèctric uniforme | 2.5 | 20 min |
| 4 | Equilibri de forces amb camp elèctric | 2.5 | 20 min |
| **TOTAL** | — | **10 punts** | **80 min**|

---

<div class="pagebreak"></div>

# **P1 — Camp i potencial d’un dipol elèctric [2.5p]**

Un dipol elèctric és un sistema de dues càrregues puntuals d’igual magnitud $Q$ i signe oposat. 

**a)** Representeu dins del requadre adjunt les **línies de camp elèctric** creades per un dipol elèctric. Representeu la projecció de les **superfícies equipotencials** en el pla de la figura. **Orientació**: per al camp elèctric dibuixeu 12 línies de camp i 3 línies equipotencials per cada càrrega. 

![Gràfics](md/tmp/63.png)

**b)** El valor de la càrrega és $|Q| = 2 \text{ μC}$, la càrrega positiva està situada a $–6 \text{ cm}$ i la càrrega negativa està situada a $6 \text{ cm}$. Calculeu el **camp elèctric** creat pel dipol elèctric i també el valor del **potencial elèctric** a **l’origen de coordenades**. Per a les magnituds vectorials podeu donar les components o el mòdul, la direcció i el sentit. 

**Dades:**

$ K = \frac{1}{4\pi \epsilon_0} = 8.99\times 10^{9} \text{ N·m}^2\text{C}^{-2}$

---

<div class="pagebreak"></div>

# **P2 — Superposició de camps, V i W [2.5p]**

Una càrrega puntual $Q_1 = +1,00 × 10^{–8} C$ està situada a l’origen de coordenades. Una altra càrrega puntual $Q_2 = –2,00 × 10^{–8} C$ està situada en el **semieix Y positiu**, a $3 m$ de l’origen.  

**a)** Calculeu el **camp** i el **potencial** electrostàtic en un punt A situat en el **semieix X positiu**, a $4 \text{ m}$ de l’origen. Dibuixeu un esquema de tots els camps elèctrics que intervenen en el problema. 

**b)** El treball fet pel camp elèctric en traslladar una càrrega puntual d’**2 C** des del punt A a un punt B de coordenades **$(4 , 3) \text{ m}$**.

**Dades:**

$ K = \frac{1}{4\pi \epsilon_0} = 8.99\times 10^{9} \text{ N·m}^2\text{C}^{-2}$

---

<div class="pagebreak"></div>

# **P3 — Càrrega en un camp elèctric uniforme [2.5p]**

Un canó electrònic que dispara electrons els accelera, mitjançant un **camp elèctric uniforme** generat per dues plaques metàŀliques (A i B), des del repòs fins a una velocitat de **$2,00 × 10^6 \text{ m·s}^{–1}$** (figura 1). Dins del canó, els electrons inicien el recorregut a la placa A i viatgen cap a la placa B, per on surten horitzontalment **cap a la dreta** per un petit orifici. Les dues plaques són paraŀleles i estan separades per **$4$ cm**. 

![Gràfics](md/tmp/67.png) 

**a)** Calculeu la **diferència de potencial** entre les dues plaques i indiqueu quina placa té el **potencial més alt** i quina té el **potencial més baix** justificant la resposta. Dibuixeu la figura 1 i representeu-hi les **línies de camp elèctric** entre les dues plaques. 

**b)** Més endavant, els electrons passen entre dues altres plaques, que generen un **camp elèctric uniforme** de $500 \text{ N·C}^{–1}$ vertical cap amunt (figura 2). Calculeu **l’acceleració dels electrons** quan estiguin sota l’acció d’aquest camp elèctric i les **dues components de la velocitat** en sortir del recinte on hi ha el camp elèctric.


**Dades:**

$|e| = 1,6 × 10^{–19} C$ </br> 
$m_e = 9,11 × 10^{–31} kg$

**Nota:** Considereu negligible el camp gravitatori.

---

<div class="pagebreak"></div>

# **P4 — Equilibri de forces amb camp elèctric [2.5p]**

Unes quantes gotes petites d’oli adquireixen una **càrrega negativa** mentre cauen a velocitat constant a través del buit entre dues plaques horitzontals separades per una distància de **2 cm**. Entre aquestes plaques hi ha un **camp elèctric uniforme**, de mòdul $5,92 × 10^4 \text{ N·C}^{–1}$. 

**a)** Dibuixeu un esquema de la situació descrita i representeu-hi les plaques esmentades, especificant el signe de cadascuna, i els camps vectorials (gravitatori i elèctric). Calculeu la **diferència de potencial** entre les plaques.  

**b)** Tenint en compte que la **densitat** de l’oli és de $923 \text{ kg·m}^{–3}$ i que el **radi** d’una gota és d’**$1,08 \text{ μm}$**, calculeu la **càrrega d’una gota** que es troba en **equilibri** i dibuixeu les forces que actuen sobre una gota. Quants **electrons** calen per a generar aquesta càrrega?

**Dades**:

$|e| = 1,6 × 10^{–19} C$ </br>
$g = 9,81 \text{ m·s}^{–2}$ </br>
Volum d’una esfera: $\frac{4πr^3}{3}$

---

<div class="pagebreak"></div>

# Criteris específics d’avaluació i qualificació

| P       | Codi | Descripció de l’error                                                              | Punts        | F17 |
| ------- | ---- | :--------------------------------------------------------------------------------- | ------------ | --- |
| P1a     | 12   | Representació incorrecta de les línies de camp del dipol                           | −0,50        | 1 |
| P1a     | 13   | Representació incorrecta o absent de les superfícies equipotencials                | −0,50        | 1 |
| P1a     | 14   | No respectar la perpendicularitat camp–equipotencial                               | −0,25        | 2 |
| P1b     | 15   | No aplicar correctament el principi de superposició del camp                       | −0,25        | 3 |
| P1b     | 16   | Error en el càlcul del camp elèctric al punt indicat (mòdul, direcció o sentit)    | −0,40        | 13 |
| P1b     | 17   | Error en el càlcul del potencial elèctric                                          | −0,35        | 11 |
| P1b     | 18   | Error de signe del en camp o potencial                                             | −0,25        | 12 |
| P2a     | 19   | Error en l'esquema dels camps elèctrics                                            | −0,15        | 11 |
| P2a     | 20   | Aplicació incorrecta de la superposició de camp o potencial                        | −0,60        | 8 |
| P2a     | 21   | Error en el càlcul final del camp                                                  | −0,25        | 12 |
| P2a     | 22   | Error en el càlcul final del potencial                                             | −0,25        | 13 |
| P2b     | 23   | No relacionar el treball amb la diferència de potencial                            | −0,25        | 6 |
| P2b     | 24   | Error en el signe del treball                                                      | −0,25        | 9 |
| P2b     | 25   | Error en el càlcul del treball                                                     | −0,75        | 13 |
| P3a     | 26   | Representació incorrecta de les línies de camp elèctric                            | −0,25        | 3 |
| P3a     | 27   | Error en la deducció de la diferència de potencial                                 | −0,50        | 9 |
| P3a     | 28   | No indicar correctament quina placa té potencial més alt                           | −0,25        | 5 |
| P3a     | 29   | Justificació incorrecta del sentit del camp o placa amb potencial més alt          | −0,25        | 4 |
| P3b     | 30   | No aplicar correctament la força elèctrica sobre l’electró                         | −0,10        | 3 |
| P3b     | 31   | Aplicació de la 2ª llei de newton incorrecta                                       | −0,15        | 3 |
| P3b     | 32   | Error en el càlcul de l’acceleració                                                | −0,50        | 14 |
| P3b     | 33   | Error en alguna component de la velocitat                                          | −0,50        | 16 |
| P4a     | 34   | Esquema incorrecte del camp elèctric o pes                                         | −0,50        | 7 |
| P4a     | 35   | Error en el càlcul de la diferència de potencial                                   | −0,75        | 5 |
| P4b     | 36   | No plantejar la condició d’equilibri                                               | −0,25        | 2 |
| P4b     | 37   | Error en el càlcul de la massa a partir de densitat i volum                        | −0,25        | 4 |
| P4b     | 38   | Error en el nombre d’electrons                                                     | −0,25        | 2 |
| P4b     | 39   | Error en el càlcul de la càrrega                                                   | −0,50        | 3 |

---

<div class="pagebreak"></div>

# Estadístiques del bloc camp elèctric

---

| Problemes     | 1 | 2 | 3 | 4 | M | Total | CE-PAU | ORD-PAU | 
| ------------- | - | - | - | - | - | ----- | ------ | --- |
| **Puntuació** | 1.59 | 0.95 | 1.06 | 1.78 | **1.34** | **5.37** | 1.41 | 5.85 |

# Estadístiques  PAU per blocs

---

| Problemes     | B1 | B2 | B2 | B3 | B3 | B4 | Total |
| ------------- | -- | -- | -- | -- | -- | -- | ----- |
| **Puntuació** | 1.57 | **1.41** | 0.92 | 1.14 | 1.35 | 1.44 | **1.31** |
